12

 

nobis passus est et resurrexit. Dolores 'partus mihi instant. Ne me re-
prehendatis, fratres mei, et ne impediatiS, quominus vivam, nolitis enim
mortem meam. Eum qui Dei esse vult, ad mundum ne reducatis, neque
me seducatis. ,Sinite me puram et veram lucem accipere. Illuc si abiem,
homo ero. Sinete me imitatorem esse passionis Dei mei. Qui est in
membris Dei, novit, quid desidere, et mecum compatietur, quum noverit
ea, quae me circumdant.

Cap. Vn.

Princeps autem mundi vult me avellere a mente, qua Deo affixus

‚ sum, et vult me corumpere. Nemo igitur ex proximis meis adjuvet me

inaniter, sed potius id, quod volo, nempe mortem meam, procuret; haec
est enim voluntas Dei. Nolite portare in ore vestro Jesum Christum,
mundum vero desiderare. Invidia vos ne invadat, et ne venienti quidem mihi
et loquenti ad vos obsecundemini‚ sed magis credite eis, quae scribo. Vi-
vens scribo vobis, desiderans mori. Amor meus crucifixus est, nec est
· in me ignis alienus, diligo enim aquas vivas et spiritualeS, quum intus in
me Dominus sit, dicens ad me: veni ad Patrem.

, Non, dulcis mihi est cibus corruptionis nec delectationes hujus
mundi. Panis Dei volo esse, qui est corpus Jesu Christi, quod est ex
genere David, et bibere volo ex sanguine ejus, qui est amor incorruptus.

Cap. VIII.

Nolo amplius quasi secundum hominem vivere. Hoc mihi eveniet,
si vos nolueritis me mori. Brevi epistola vos deprecor, ut mihi credatis.
Jesus Christus autem (id) vobis revelabit — in veritate enim hoc dico
—- ore, qnod non mentitur, in quo Pater locutus est. Orate pro me,
ut eum inveniam. ·Non in carne, quae foris apparet, scripsi vobis, sed
in voluntate Dei. Si igitur tormenta. subiero, contigit mihi favor vester,
si autem reprobatus fuer0, odio me habuistis,

Gap. IX.

Mementote in oratione ecclesiae Syriae, cui pro me hodie pastor
est Deus, Jesus Christus solus episcopus sit ei et amor vester. Ve-

